Witajcie, przywoływacze!

Oto patch 5.24, ostatni w 2015 roku. Był to szalony okres dla wszystkich miłośników Żaru, molochów i Pożeraczy, ale nie pora teraz na sentymenty. Wciąż jesteśmy w przedsezonie, wciąż trzeba wprowadzić trochę zmian, zająć się systemami i opowiedzieć kilka kiepskich żartów.

Skoro mowa o zmianach, sporo z nich dotyczy równowagi i bohaterów, których nie widujecie zbyt często – pomówmy o tym chwilę. Jak w poprzednich przedsezonach, wyruszyliśmy w podróż (sterowcem różnorodności, oczywiście) do zupełnie nowego ekosystemu równowagi bohaterów, w którym wiele starych założeń co do ich mocy nie jest już aktualnych. Uczcijmy minutą ciszy Warwicka z 4.20 i wszystkich z 6 Tasakami. Nowe systemy, specjalizacje i przedmioty sprawiają, że słabi bohaterowie stają się silni, silni ─ słabi, a Brand zostanie bogiem. Możecie przeżyć szok, widząc osłabienia dla takich bohaterów jak Swain i Anivia albo wzmocnienia dla Riven (szok!). Pamiętajcie, że pracujemy na podstawie tak dużej liczby danych, jak to możliwe.

No i mamy Sorakę.

Spokojnie, pamiętamy o niej.

Skoro to już omówiliśmy, to co jeszcze mamy? Poppy jest bardziej urocza i imponująca niż kiedykolwiek, Snowdown powraca i przyprowadza ze sobą Legendę o Królu Poro, a my wprowadziliśmy końcowe zmiany do równowagi przedmiotów oraz bohaterów i robimy przerwę aż do stycznia.

Wszyscy w Riot Games życzą wam powodzenia i dobrej zabawy. Do zobaczenia w 2016 roku.

Opis patcha 5.24 http://eune.leagueoflegends.com/pl/news/game-updates/patch/opis-patcha-524
