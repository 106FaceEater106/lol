Ah, salut, salut!

Mijlocul sezonului e live de un patch întreg, deci a venit timpul să analizăm schimbările introduse și să le ajustăm pe cele care nu și-au atins scopurile. Mai exact, le vom aduce câteva modificări celor trei campioni tanc pe care i-am actualizat, misiunile vor deveni mai ușor de înțeles și vom ajusta ''Înfățișarea sufletului''.

În plus, profităm de ocazia asta pentru a mai reduce din puterea campionilor care se descurcă PREA bine în momentul de față. Fizz și Lulu sunt clienți fideli ai notelor de patch, iar Ivern e alegerea preferată a junglerilor de ceva timp. Acum că le mai scădem din putere, ceilalți campioni vor avea șansa să arate și ei ce pot.

Nu în ultimul rând, le aducem modernizări câtorva campioni: de la actualizări de stil de joc pentru Heimerdinger (da, ACEL Heimerdinger) și Rammus (da, ACEL Rammus), până la mici îmbunătățiri de calitate (animații pentru Riven și Jax).

Dar stați așa, încă n-am terminat! Sperăm că v-au plăcut schimbările legate de ARAM din ultimele note de patch, căci am mai adăugat câteva pentru a finisa experiența din Abisul Urletelor.

Indiferent dacă preferați turelele lui Heimerdinger sau trepidațiile lui Rammus, ne vedem în Rift!

Notele patch-ului 7.10 http://eune.leagueoflegends.com/ro/news/game-updates/patch/notele-patch-ului-710
