Salutare, invocatori,

Bun venit la patch-ul 7.21, ultimul de dinainte să înceapă de-a binelea presezonul. Vor urma o grămadă de schimbări majore care vor zgudui jocul din temelii, așa că patch-ul de față e ceva mai mic decât de obicei. Acestea fiind zise, ne ocupăm de câțiva campioni care au luat-o înainte prea mult, iar altora le aducem modificări de stil de joc.

Câțiva campioni tanc (Galio, Sejuani și Rammus) au prea multă eficiență înnăscută. Le-o scădem, iar în cazul lui Galio, îi dăm la schimb niște rapoarte mai mari cu care să se joace. Ne ocupăm și de doi titani, Udyr și Urgot, și încercăm să-i ajutăm să fie mai consecvenți la sfârșitul jocului. În cele din urmă, ajustăm niște obiecte care fie le-au dominat pe celelalte (salut, ''Cădelniță aprinsă''), fie nu s-au prea impus în ultima vreme.

În următorul patch ne vom ocupa de ''Refăurirea runelor'', care va aduce cu sine o grămadă de schimbări. Până atunci, bucurați-vă de ultimul patch din sezonul 7!

Să fie cu noroc!

Notele patch-ului 7.21 http://eune.leagueoflegends.com/ro/news/game-updates/patch/notele-patch-ului-721
