Salutare, campioni!

Presezonul e în toi! Am implementat deja cele mai urgente echilibrări încă din cursul patch-ului trecut, imediat după lansarea runelor refăurite, dar mai avem un set de schimbări (nu chiar la fel de) urgente și pentru 7.23. De acum încolo, vom reveni la stilul obișnuit de echilibrări, adică nu ne vom mai ocupa doar de putere brută și modificări ale atributelor de bază. Am discutat deja despre filosofia din spatele echilibrării runelor pe forumurile noastre (postare în limba engleză), deci, dacă această introducere nu vi se pare suficient de detaliată, dați clic pe link! Suntem foarte atenți la ce facem în această perioadă de experimentare și abia așteptăm să vedem ce iese din toate teoriile jucătorilor.

În afară de echilibrările din joc, am ajustat și viteza de obținere a experienței după nivelul 30 și recompensa pentru ''Prima victorie a zilei'', bazându-ne pe feedback-ul primit de la voi. Părerile voastre sunt incredibil de importante pentru noi, deci nu ezitați să ni le împărtășiți! Cu ocazia acestui patch, lansăm și câteva caracteristici pe care ni le-ați cerut de multă vreme:
tab-ul pentru skin-uri, posibilitatea de a urmări meciurile din Challenger și o grămadă de actualizări pentru site-ul cu informații despre joc!

N-aveam cum să încheiem introducerea despre patch-ul 7.23 fără s-o amintim pe cea mai nouă farsoare din LoL, Zoe. De-acum înainte, va trebui să fiți cu ochii-n patru după portalurile ei! Și fiți foarte atenți când vă întâlniți cu ea, pentru că socoteala de acasă nu se potrivește mereu cu cea din târg.

GLHF,

Notele patch-ului 7.23 http://eune.leagueoflegends.com/ro/news/game-updates/patch/notele-patch-ului-723
