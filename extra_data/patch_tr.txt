Herkese selam,

Sezon Ortası treni neredeyse kalkmak üzere; o yüzden gelin, taşıdığımız yüklere şöyle bir göz atalım.

İlk sırada Maokai, Sejuani ve Zac güncellemeleri bulunuyor. Her birinin yetenek setini daha belirgin hâle getirerek kimliklerini öne çıkarıyoruz. Tanklar demişken, fırsattan istifade dayanıklılık eşyalarına ve dirençlerin genel anlamda nasıl çalıştıklarına yeniden baktık. Gargoyl Taşzırhı ve Değişken Miğfer gibi yeni eşyaların yanında, Koruyucu Melek ve Cehennem Asası gibi güç seviyelerinde değişikliklere gittiğimiz eski eşyalar aşağıda sizi bekliyor.

Ayrıca hasar eşyalarımızın yukarıda bahsettiğimiz dayanıklılık eşyalarını kıskanmadığından da emin olmak istedik. Yetenek gücü eşyalarının şu anki durumundan memnunuz; ancak işin saldırı gücü tarafını dengelemek için zırh delmenin sahip olduğu gücün bir kısmını başka taraflara kaydırmamız gerekiyor.

Bunlara ek olarak destek başlangıç eşyalarına hedefler ekliyoruz! Destek şampiyonlarına kuru kuru nitelik ve altın vermeden, onları koridorda daha etkileşimli ve anlamlı kılmak istedik. Takımlarını ne şekilde desteklediklerini de daha açık hâle getiriyoruz: Eşyalar artık daha detaylı istatistik takibine sahip, kitle kontrolü artık daha belirgin ve oyun sonu ekranında daha geniş istatistikler bulunuyor.

Son olarak Vadi’nin Alameti artık yepyeni bir karşılaşma biçimine ve ödüle sahip. Alt edildiğinde en yakın koridora korku salması için çağrılabilecek. Ona dikkat etseniz iyi olur yoksa bir anda üssüz kalabilirsiniz.

Yol haritamızı da çizdiğimize göre artık treni çalıştırabiliriz. Çuf çuf!

7.9 Yama Notları http://tr.leagueoflegends.com/tr/news/game-updates/patch/79-yama-notlari