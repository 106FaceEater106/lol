Merhaba millet,

Sezon Ortası'nın eli kulağında ve bir yama boyunca denge biraz 'dengesiz' olabilir; o yüzden, bu yamayı Sezon Ortası'na bir hazırlık olarak düşünürseniz seviniriz. Bu yama döneminde şimdi gerçekleşmesi şart olan, aksi hâlde bundan sonra muallak sonuçlar doğurmaları muhtemel değişikliklere odaklanıyoruz.

Öncelikle fırsattan istifade, gecikmenin (lag) oynanışa etkisini gözden geçiriyoruz. Elbette kimse yüksek gecikmeyle oynamaktan hoşlanmaz ama bazı şampiyonların gecikmeden daha olumsuz etkilendiğini görüyoruz. Bu yüzden girdileriniz yeterince hızlı olmadığında bu şampiyonların daha az acı çekmesini sağlayacak, hayat kolaylaştıran nitelikte bazı değişiklikler getiriyoruz.

Tabii profesyonel sahneyi de unutmamak gerek. Sezon Ortası Özel Turnuvası (MSI) yaklaşırken seçim/yasaklama safhasına tamamen damga vurmasını istemediğimiz bazı aşırı güçlü isimlerde gerekli değişiklikleri yapmak istiyoruz.

Öte yandan oynanış açısından sevgiye muhtaç olan güçsüz birkaç şampiyona da ihtiyaç duydukları sevgiyi göstermenin tam sırası. Güncellenmesinin ardından Aatrox fazladan biraz güce kavuşurken, Udyr de kendi çapında bir güncelleme geçiriyor.

Son olarak Sezon Ortası öncesi bu son fırsatı değerlendiriyor ve Uğursuz Koruluk ile ARAM'daki bazı oyun sistemlerine ince ayar yaparak hızlı oyun modlarımızdan bazılarında daha net deneyimler sağlamayı amaçlıyoruz.

Şimdi Sonsuz Uçurum'a çıkıp birkaç poro savurmayı ihmal etmeyin.

7.8 Yama Notları http://tr.leagueoflegends.com/tr/news/game-updates/patch/78-yama-notlari
