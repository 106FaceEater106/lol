Herkese selam,

Bir yamadır Sezon Ortası'nın içerisindeyiz ve bu da yaptığımız değişiklikleri gözden geçirip, istediğimiz noktada olmayanları rayına oturtmak için doğru zamanın geldiği anlamına geliyor. Bu yüzden üç tankımız üzerinde daha fazla değişikliğe gidiyor, hedeflere ilave kullanışlılık ekliyor ve Ruh Gömleği'ne biraz ince ayar çekiyoruz.

Ayrıca hazır elimiz değmişken, gereğinden fazla iyi durumdaki bazı şampiyonlar için bir dengeleme çalışmasına girişiyoruz. Fizz ve Lulu yama notlarında boy göstermeye fazlasıyla alışık ve Ivern de bir süredir oyunun en sağlam ormancılarından biri. Onları birazcık aşağı çekmek diğer şampiyonlara da kendilerini gösterme imkânı tanıyacak.

Son olarak bazı şampiyonlara, onları daha modern hâle getirecek bazı iyileştirmeler getiriyoruz. Bunların arasında Heimerdinger (hani şu bildiğimiz Heimerdinger) ve Rammus (evet, o Rammus) için oynanış değişiklikleri ile hayatınızı kolaylaştıracak bazı yenilikler (Riven ve Jax için animasyonlar) bulunuyor.

Durun, daha bitmedi! Eğer son getirdiğimiz ARAM değişikliklerini beğendiyseniz, Sonsuz Uçurum deneyimini çok daha derli toplu bir hâle getirecek yeniliklerimize bayılacaksınız.

Sizleri yeniden Heimerdinger ile her yeri taretlerle doldururken ya da Rammus ile bu taretleri yerle bir ederken görmek için sabırsızlanıyoruz!

7.10 Yama Notları http://tr.leagueoflegends.com/tr/news/game-updates/patch/710-yama-notlari
