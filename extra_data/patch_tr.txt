Herkese selam,

Sezon Öncesi Dönem bütün hızıyla devam ediyor. Rünler Yeniden İşleniyor'un oyuna gelişinden kısa sonra yaptığımız acil yama ortası denge güncellemelerinin ardından, 7.23 Yaması'nda pek o kadar da acil olmayan diğer değişikliklerle karışınızdayız. Bu noktadan itibaren normal dengeleme çalışmalarımıza yavaş yavaş geri döneceğiz (diğer bir deyişle sadece taban nitelik değişiklikleri ile saf güce odaklanmayacağız). Sezon Öncesi Dönem'deki rün dengesi felsefemizden şu yazımızda bahsettik ve eğer buradaki giriş kısmı yeterli olmadıysa o yazıyı okuyabilirsiniz. Bu deneysellik döneminde mümkün olduğunca dikkatli davranmaya çalışıyoruz ve sizin yaptığınız keşifler bizi gerçekten heyecanlandırıyor.

İşin denge boyutunu bir kenara bırakırsak, 30. seviyenin ötesindeki XP eğrilerini ve Günün İlk Galibiyeti görev ödülünü sizlerden gelen geribildirimler ışığında düzenledik. Düşüncelerinizi duymak bizim için gerçekten çok önemli; bu yüzden onları bizimle paylaşmaktan asla çekinmeyin. Ayrıca uzun süredir istenen bazı özellikleri de oyuna getiriyoruz. Kostüm Sekmesi, Şampiyonluk Aşaması'ndaki oyunları izleme özelliği ve aşağı yukarı bir yıl boyunca yapılan güncellemelerin Oyun Bilgisi sitesinde kendilerine yer bulmaları bu yamada hayata geçiyor.

Tabii LoL'ün en yeni hınzırından bahsetmesek olmaz. 7.23 Yaması Zoe'yi Vadi'ye getiriyor ve başka diyarlara kapılar açmak hiç olmadığı kadar kolaylaşıyor. Zoe oyundayken çok dikkatli olun; çünkü işler hiç beklemediğiniz gibi şekillenebilir.

Herkese bol şans ve iyi eğlenceler.

Demedi demeyin 7.23 Yama Notları http://tr.leagueoflegends.com/tr/news/game-updates/patch/723-yama-notlari
